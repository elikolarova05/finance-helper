Актив - ресурс с икономическа стойност, притежаван от компания, държава или индивид, с цел получаване на бъдещи приходи.
Акция - ценна книга, която удостоверява право на собственост върху определена част от капитала на дадено търговско дружество. 
Проста  лихва - лихвата, която се пресмята само върху основната предоставена сума.  
Сложна лихва - лихвата,  която след начисляването във всеки период от лихвения срок се добавя към капитала,  за да се олихви тази новополучена сума през следващия период.  
Българската народна банка - централна банка на Република България. Основна цел е да поддържа ценовата стабилност чрез осигуряване стабилността на националната парична единица.
Емитиране - издаване и разпространение на ценни книжа от правителства, търговски банки, компании или други финансови и нефинансови институции.
Физическо лице - живите човешки същества. На тях се признава от закона годността да притежават субективни граждански права и да бъдат носители на юридически задължения.
Юридическо лице - организация на хора с установено устройство и обособено имущество, призната по силата на закона за самостоятелен носител на права и задължения. 
Обезпечение - обезпечението е актив или друга гаранция, която заемодателят може да отнеме от заемополучателя, ако той не изплати заема си съгласно договорените условия. 
Дивидент - дял от печалбата на организацията, която акционерите получават при добро представяне.
Амортизация - процес на постепенно намаляване цената на определен актив поради износване или изхабяване.
Себестойност - паричен израз на съвкупността от производствените приходи и разходи направени за производителността и реализацията на единица продукция.
Франчайзинг - стратегически съюз между две компании, при който едната предоставя на другата успешен бизнес модел - срещу заплащане и при определени условия.
Цесия - договор за прехвърляне на вземане от кредитора на трето лице. 
Пасив - всички задължения и дългове на една организация към трети лица.
